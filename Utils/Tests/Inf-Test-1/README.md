## Контролна работа 1
Задачи от контролна работа 1 (проведена нал лист) на спец. Информатика 2022г.

### Задача 1
Нощта е завладяла Gotham City и в небето свети известният на всички бат-сигнал. Обаче има проблем! <br />
Батман не може да намери своя бат-мобил. Той притежава джаджа, която показва неговите координати и тези на бат-мобила, но не знае на коя посока да тръгне!  <br />
Вашата задача е да направите програма в която да въведете координатите (двойка реални числа) на Батман и координатите на бат-мобила. <br />
По въведените координати изкарайте на екрана на коя посока Батман трябва да тръгне:  <br />
- N(север)
- W(запад)
- E(изток)
- S(юг)
- NW(северозапад)
- NE(североизток)
- SW(югозапад)
- SE(югоизток).

В случай, че координатите на Батман и бат-мобила съвпадат, изкарайте на екрана: "You're there already!"  <br />
**Забележка:** Ако разликата между координатите на Батман и неговия бат-мобил не е по-голямa от 0.1, то координатите им съвпадат!  <br />

**Пояснение 1:** Може да си представите координатите като координати в една двумерна декартова координатна система.  <br />
**Пояснение 2:** Първо се въвеждат координатите на Батман и след това координатите на бат-мобила! <br />

**Примери:**  <br />
- Вход: 2 5 6 8 Изход: NE
- Вход: 5 -2 5 -8 Изход: S
- Вход: 2.5 4 2.55 3.92 Изход: You're there already!
- Вход: -2.5 12.3 8.1 -4.9 Изход: SE

###  Задача 2
Да се въведе едно естествено число от клавиатурата и да се провери коя е най-дългата поредица от последователни еднакви цифри в него.  <br />
Вашата задача е да изкарате на екрана колко е дълга тази поредица и числото което съставя тази поредица.  <br />
Заблежка: Ако има две или повече поредици с еднаква дължина, то да е изведе информация само за една от поредиците.  <br />

**Примери:**
- Вход: 326666688 | Изход: 5 (6)
- Вход: 1777444329 | Изход: 3 (4)
- Вход: 823456729 | Изход: 1 (9)

### Задача 3
Конкатенация на две естествени числа A и B наричаме числото A ◦ B, което се получава като към цифрите на A "се долепят" цифрите на B. Суфикс на естествено число k наричаме всяко число m, такова че k = n ◦ m за някое n.  <br />
**Забележка:** Всяко число е суфикс на себе си! <br />

Казваме, че естествено число е палиндром, ако прочетено от ляво надясно и от дясно наляво е едно и също. <br />
Въвежда се цяло положително число n. Да се напише програма, която отпечатва всички суфикси на n, които са палиндроми. <br />

**Примери:**
- Вход: 12343 | Изход: 3, 343
- Вход: 585   | Изход: 5, 585
- Вход: 679   | Изход: 9
